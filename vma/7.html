<!DOCTYPE html>
<html lang="cs">
	<head>
		<meta charset="UTF-8" />
		<meta http-equiv="X-UA-Compatible" content="IE=edge" />
		<meta name="viewport" content="width=device-width, initial-scale=1.0" />
		<title>7. Hry</title>

		<link rel="stylesheet" href="../main.css" />
		<script src="../main.js" defer></script>
	</head>
	<body>
		<div id="theme-switcher"></div>
		<a id="scroll-up" href="#" class="hidden">
			<svg
				xmlns="http://www.w3.org/2000/svg"
				width="24"
				height="24"
				viewBox="0 0 24 24"
				fill="none"
				stroke="currentColor"
				stroke-width="2"
				stroke-linecap="round"
				stroke-linejoin="round"
				class="feather feather-arrow-up"
			>
				<line x1="12" y1="19" x2="12" y2="5"></line>
				<polyline points="5 12 12 5 19 12"></polyline>
			</svg>
		</a>

		<nav>
			<a href="../">Rozcestník</a>
			<a href="#herni-platformy">Herní platformy</a>
			<a href="#herni-zanry">Herní žánry</a>
			<a href="#herni-engine">Herní engine</a>
			<a href="#vr">VR</a>
			<a href="#unity">Unity3D</a>
		</nav>

		<main>
			<h1>7. Hry</h1>

			<h2>Historie</h2>
			<p>
				Hry jako takové začali vznikat již před více jak 60 lety. Jedním
				z důležitých milníků je rok 1952, kdy Alexander S. Douglas
				(student na univerzitě v Cambridge) naprogramoval jednu z
				prvních skutečných počítačových her pojmenovanou „OXO“, jednalo
				se o zjednodušenou variantu piškvorek hranou na herní ploše s
				rozměry pole 3×3 a s grafickým výstupem.
			</p>

			<p>
				O 6 let později nastal další milník, o který se postaral William
				Higinbotham. V roce 1958 vytvořil se svými spolupracovníky hru
				nazvanou Tennis for Two. Hra zobrazovala tenisový kurt z
				profilu, obsahovala „síť“ i „míček“ ovlivňovaný gravitací a
				ovládala se krabičkami s knoflíkem pro nastavení trajektorie
				míčku a tlačítkem pro odpal. Toto vše se odehrávalo na obrazovce
				osciloskopu o velikosti zhruba 5 palců.
			</p>

			<p>
				Postupně se hry začali rozvíjet do větších rozměrů a začali se
				vytvářet týmy, spolupracující na rozvoji her. Jeden z takových
				týmů v roce 1962, byla skupina studentů Massachusettského
				technologického institutu (MIT), kteří po asi 200 hodinách
				dokončili svoji hru Spacewar!
			</p>

			<p>
				Hra byla určena pro dva hráče ovládající každý svoji ozbrojenou
				vesmírnou loď. Uprostřed mapy byla hvězda, jež svojí gravitací
				ovlivňovala pohyb lodí, ale ne jejich střel – na to už výpočetní
				výkon bohužel nestačil. Dá se říci, že hra Spacewar byla první
				„střílečka“.
			</p>

			<p>
				Nejnámější hra byla vytvořena až kolem roku 1972, kdy Nolan
				Bushnell a Ted Dabney založili společnost Atari a vydali svoji
				první masově rozšířenou hru Pong. Jednalo se o hru na styl
				tenisu pro 2 hráče. Hra byla natolik úspěšná, že se prodalo více
				jak 19000 herních zařízení s Pongem.
			</p>
			<p>
				Další hrou od této společosti je hra Space Invanders z roku
				1980, kde cílem hry je zničit mimozemšťany, kteří chtějí
				ovládnout Zemi. Hráč má 3 životy. Po každém zásahu mimozemským
				plavidlem přichází o jeden život.
			</p>

			<p>
				Jednou z dalších nejvíce ikonických her minulého století je také
				hra Pac-Man z roku 1980, zde se hraje za žlutého Pac-Mana, který
				se pohybuje v bludišti plném bílých teček, které musí sníst a
				vyhýbat se protivníkům (duchům).Poté se dostává do dalších
				obtížnějších ševelů.
			</p>

			<h2 id="herni-platformy">Herní platformy</h2>
			<p>
				Počátek herních konzolí odstartovala v roce 1972 společnost
				Atari s jejich první herní platformou Atari Pong. V roce 1977
				přišla tato firma s další konzolí a to Atari 2600, která byla
				jedna z prvních, podporující výměnné moduly s hrami. Na této
				konzoli se nejvíce hrála hra Space Invanders.
			</p>

			<p>
				Přelomová herní konzole přišla v roce 1985, od firmy Nintendo, s
				názvem Nintendo Entertainment System neboli NES, která se stala
				nejprodávanější 8bitovou konzolí na svetě. NES byla velmi cenově
				dostupnou konzolí pro celou rodinu, s různým příslušenstvím,
				jako například Power Glove nebo Zapper. Na této konzoli také
				započaly největší herní série Nintenda: Super Mario Bros., The
				Legend of Zelda, Metroid, Donkey Kong nebo třeba Final Fantasy a
				Metal Gear.
			</p>

			<p>
				Nejvíce ikonickou konzolí pro celý herní průmysl se stala
				Nintendo Game Boy. Game Boy byla kapesní konzole s vyměnitelnými
				kartami, na kterých se nacházely různé hry. V originálním balení
				se konzole dodávala s logickou hrou Tetris, ale také na tuto
				konzoli vyšly i hry Pokemon Red a Blue, Super Mario Land a mnoho
				dalších.
			</p>

			<p>
				Kolem roku 1993 se začínají dostávat na trh 32-64bitové systémy
				a tím začíná éra PlayStationu, kapesních konzolí od Nintenda a
				později Xboxu.
			</p>

			<p>
				V roce 1994 vychází první PlayStation neboli PS1. Tato konzole
				již plně podporovala 3D grafické rozhraní a bylo na ní vydáno
				více jako 7900 her, poslední hrou prodávanou pro PS1 byla FIFA
				2005.
			</p>

			<p>
				V 6. generaci konzolí se objevuje první Xbox a počáteční
				konkurent PlayStationu.
			</p>

			<p>
				Postupně se dostává na trh více a více konzolí a společnosti se
				předhání v kvalitě a výkonu.
			</p>

			<p>
				Poslední, nejnovější a nejznámější konzole které jsou nebo budou
				v nejbližší době na trhu je PlayStation 5 a Xbox Series X.
			</p>

			<p>
				Jako herní platformu samozřejmě musíme považovat i Windows. Zde
				najdeme skoro všechny nejnovější tituly her.
			</p>

			<p>
				V dnešní době se začíná velmi uplatňovat jako herní platforma
				také VR.
			</p>

			<h2 id="herni-zanry">Herní žánry</h2>
			<h3>Akční hry</h3>
			<p>
				Jedná se především o 3D hry, kde je základním principem
				zneškodnit protivníka. Jsou jak verze singleplayer, kde
				protivníka ovládá počítač, tak i multiplayer, kde protivník je
				jiný lidský hráč. Tento typ her se často zkráceně označuje jako
				tzv. „střílečky“. Dále Vargová (2013) dělí akční hry na
				FPS(First person shooter1), kde se obraz skládá z pohledu
				vlastního hráče ve hře a viditelné jsou obvykle pouze končetiny
				a TPS (Third person shooter2), kde je obraz tvořen pohledem za
				zády virtuálního hráče.
			</p>

			<h3>RPG hry (Role–playing game)</h3>
			<p>
				Český ekvivalent je hra na hrdiny. Základním prvkem tohoto žánru
				je hrdina (postava určité hry), který se pohybuje v herním
				virtuálním světě. Za procházení a postup světem se postupně
				vylepšuje a získává nové schopnosti a bonusové body. Velmi
				populární je série Diablo od společnosti Blizzard. Řadí se sem
				také MMORPG (Massively multiplayer online role playing game),
				kdy se jedná o online RPG hry, ve kterých hrají hráči, z celého
				světa, prostřednictvím internetové sítě. Typickým zástupcem je
				World of Warcraft
			</p>
			<h3>Strategické hry</h3>
			<p>
				Základním požadavkem těchto her je strategické myšlení. Hráč
				disponuje určitým městem, základnou či územím, o které se musí
				ekonomicky starat a rozvíjet je. Často jsou na hrací mapě
				protivníci, vyhraje hráč, který má nejlepší strategii. Hrací
				plocha se nám zobrazuje z ptačí perspektivy. Strategie můžeme
				rozdělit na následující subžánry: Budovatelské strategie jsou
				určitým simulátorem pro budování města (SimCity, Civilization),
				železniční sítě či dokonce zoo (Zoo Tycoon). Tahové strategie se
				blíží deskovým hrám, kde každý hráč má libovolný čas na
				promyšlení svého tahu (X–Com, Spellcross). Dnes nejrozšířenějším
				typem jsou real – time strategie, kde taktizování probíhá v
				reálném čase souběžně u všech hráčů, je tedy méně času na
				rozmýšlení svých postupů (StarCraft, Dune, Warcraft).
			</p>
			<h3>Adventury</h3>
			<p>
				Hra kde je základním prvkem hry detektivní příběh, kde musí hráč
				řešit různé hádanky, rébusy a plnit úkoly, aby se mohl v příběhu
				posunout dál. Klasické adventury mají 2D zobrazení (Polda,
				Machinarium), kde svět tvoří jednotlivé statické obrázky, ve
				kterých se hrdina pohybuje. Rozvinulo se také 3D zobrazení, ale
				v těchto hrách již působí také akční žánr (Tomb Raider, Resident
				Evil).
			</p>
			<h3>Sportovní hry</h3>
			<p>
				Jedná se o simulace sportů. Často jsou hry konstruovány
				zjednodušeně, aby bylo možné pohodlné ovládání na úkor přesné
				simulace sportu (FIFA, NHL, NBA).
			</p>
			<h3>Simulace</h3>
			<p>
				Cílem simulátoru je co nejpřesnější napodobení určité činnosti
				nebo jevu. Do této kategorie zařazuje např. simulátor života The
				Sims či simulátor evoluce Spore. Známý je také simulátor řízení
				kamionu Euro truck simulator.
			</p>
			<h3>Závodní hry</h3>
			<p>
				Základním principem těchto her je dostat se do cíle první.
				Vetšinou má hráč na výběr dostupná různá vozidla, Nejznámější
				hry tohoto žánru jsou například Need for Speed, Forza a Crew.
			</p>
			<h3>Taneční/hudební hry</h3>
			<p>
				Jedná se o hry, které ovládáme pohybem či používáním speciálních
				ovladačů. Základní hudební hrou je Guitar Hero, jedná se o
				simulátor hry na kytaru. Součástí hry je speciální plastový
				ovladač ve tvaru kytary, kde jednotlivá tlačítka představují
				struny. Taneční hry se ovládají především pohybově, na základě
				snímání kamerou (Just Dance s pohybovým rozhraním Kinect),
				zastaralejším způsobem je podložka, která reaguje na dotyk
				chodidel (Dance Dance Revolution).
			</p>
			<h3>Bojové hry</h3>
			<p>
				Bojové hry jsou doménou videoherních konzolí, jelikož k dobrému
				ovládání je třeba gamepad. Základním principem je porazit
				protivníka v určitém bojovém umění. Obvykle se dva hráči
				pohybují v aréně a různými kombinacemi útoků se snaží zneškodnit
				protihráče, ať už lidského, nebo počítačem řízeného. Základním
				zástupcem je Mortal Kombat nebo Tekken.
			</p>
			<h3>Logické hry</h3>
			<p>
				Hry, které vyžadují logické myšlení hráče, skládají se z různých
				hádanek. Logické hry jsou obvykle jednoduše graficky zpracované.
				Hra se často skládá z úrovní, kterými hráč postupně prochází,
				přičemž se obtížnost pro dokončení úrovně zvyšuje. Jako typické
				zástupce můžeme uvést Tetris, Lemmings, Angry Birds, do této
				kategorie také řadí hry karetní, jako je např. Poker.
			</p>
			<h3>Vzdělávací hry</h3>
			<p>
				Jsou často určené pro děti, úkolem je např. spojit písmena
				takovým způsobem, aby vytvořily slovo, které vidí na obrázku,
				nebo lze využít digitální omalovánky, které rozvíjí jemnou
				motoriku. Typickým zástupcem je Předškolní brašnička. Jedná se
				také o jazykové hry, kde se člověk učí zábavnou formou cizímu
				jazyku. Můžeme si zdokonalit téměř jakoukoli oblast vzdělání.
			</p>

			<h2 id="herni-engine">Herní engine</h2>

			<p>
				Herní engine je software sloužící k vývoji her a někdy aplikací.
				Termín herní engine se poprvé začal objevovat v polovině
				devadesátých let ve spojitosti s FPS hrami. Dobrým příkladem
				byla hra Doom od Id Software. Tato hra měla rozumným způsobem
				oddělené jádro (vykreslování 3d grafiky, detekce kolizí, audio
				systém...) a vlastní náplň hry (prostředí, zvuky, pravidla hrym
				apod.) Toto rozdělení se ukázalo být velmi výhodné, když Id
				Software začal toto jádro licencovat dalším firmám. Ty se
				nemusely starat o nízkoúrovňové aspekty hry, a stačilo jim jenom
				vytvořit vlastní prostředí a vlastní pravidla hry. To velmi
				zrychlilo a zlevnilo vývoj her.
			</p>

			<h3>Unity</h3>
			<p>
				Nejznámější a nejdostupnější herní engine. Jedná se o
				univerzální nástroj pro tvorbu 2D a 3D her a umožňuje publikovat
				hry na všechny významné platformy. Unity Engine je uživatelsky
				přívětivý a je relativně snadné se jej naučit, pro programování
				využívá C# a částěčně Javascript. Unity komunita vytváří také
				množství tutoriálů a návodů a je velmi aktivní na fóru a issue
				trackeru.
			</p>
			<h3>Unreal Engine</h3>
			<p>
				Unreal Engine 4 je populární především pro vývojáře AAA titulů,
				kterým umožňuje mít plnou kontrolu nad svou tvorbou. V Unreal
				Enginu se programuje jazykem C++. Unreal Engine obsahuje
				Blueprint systém, díky kterému zle designovat prostředí bez
				složitějšího programování. Unreal Engine aktuálně vlastní a
				vyvíjí společnost Epic Games, která engine mimo jiné využívá i
				pro hru Fortnite. Mezi další známé hry v Unreal Enginu patří
				například Hellblade: Senua’s Sacrifice nebo populární hra
				Playerunknown’s Battlegrounds.
			</p>
			<h3>Godot</h3>
			<p>
				Godot je open-source engine, který je možné používat zcela
				zdarma pro osobní i komerční účely. Godot dokonce umožňuje
				editovat přímo samotný engine. Při práci s enginem je zde na
				výběr z množství programovacích jazyků jako například C++, C#,
				Rust a nebo GDScript což je skriptovací jazyk přmoí pro Godot
				Engine velmi podobný Pythonu. Godot umožňuje tvořit hry ve 2D i
				3D prostředí, ale 3D není na tak dobré úrovni jako na které jsme
				zvyklí z Unity nebo UE4. Základní Godot Engine má pouze 20 MB a
				je možné jej spustit bez instalace.
			</p>
			<h2 id="vr">VR</h2>
			<p>
				Komerčně nejznámější headsety pro VR jsou Oculus Rift a HTC
				Vive. Systémy ve vývoji, které zahrnují technologii Sony
				PlayStation VR, vyžadují spuštění na PlayStation místo na
				počítači, dále StarVR; FOVE; a Magic Leap.
			</p>
			<p>
				Po rozsáhlém vydání komerčních headsetů VR v polovině roku 2010
				bylo vydáno několik verzí VR a VR videoher. Vendetta Online
				společnosti Guild Software byla ohlášena jako první MMORPG s
				podporou Oculus Rift, což je potenciálně první trvalý online
				svět s nativní podporou uživatelů headset VR.
			</p>

			<p>
				Od roku 2013 se objevilo několik zařízení virtuální reality,
				které se snaží vstoupit na trh, aby konkurovaly Oculus Rift a
				zlepšily herní zážitek. Jeden z nich, Virtuix Omni, je založen
				na schopnosti pohybovat se v trojrozměrném prostředí přes
				všesměrový běžecký pás.
			</p>
			<p>
				27. dubna 2016 Mojang oznámil, že i oblíbená sandbox videohra
				Minecraft byla hratelná na Gear VR. Oddělená verze byla vydána
				do obchodu Oculus Store pro použití s Gear VR, podobně jako
				Pocket Edition Minecraft.
			</p>

			<h3>Oculus Rift</h3>
			<p>
				Oculus Rift je headset od společnosti Oculus VR, která spadá pod
				Facebook.
			</p>
			<p>
				Brýle nabízejí Pentile OLED displej s rozlišením FullHD pro oko,
				frame rate 90 Hz a pole vidění o 110°. Taktéž mají v sobě
				zabudované sluchátka, která poskytují 3D zvuk. Celková váha
				headsetu je 470 gramů.
			</p>
			<h3>HTC Vive</h3>
			<p>HTC Vive je headset od společností HTC a Valve Corporation.</p>
			<p>
				Na tuto platformu se vyvíjí stále více her, jedny z
				nejznámějších a nejhranějších jsou například: Beat Saber- od
				českého hudebního producenta a vývojáře, Fallout 4 či nejnovější
				titul Half-Life:Alyx od společnosti Valve.
			</p>

			<h2 id="unity">Unity3D</h2>

			<p>
				První verze, původně vytvořená pro vývoj OS-X her, vydána v roce
				2005 se rychle rozrostla do jednoho z nejlepších
				multiplatformních balíků nástrojů pro vývoj her. Dnes se již
				jedná o nejpoužívanější engine na světě. Jeho primárním polem
				působnosti je mobilní trh. Obrovské množství Android i iOS her
				je vytvořeno právě v Unity. Důvodů, proč je Unity tak populární,
				je mnoho, ale hlavním důvodem je všestrannost. Rozsah formátů,
				které Unity umožňuje importovat, nemá mezi herními enginy
				obdobu. I způsob, jakým se s jednotlivými assety v Unity
				pracuje, je velmi intuitivní. Proto je Unity velmi populární i
				mezi vývojáři více zaměřenými na grafiku.
			</p>

			<h3>Objekty, komponenty a prefaby</h3>
			<p>
				V Unity se k sestavení komplexnějších objektů používají tzv.
				game objecty. Ty využívají dědičnosti, proto je možné přidat
				jeden game object na druhý. Přidaný game object bude dědit
				některé parametry svého rodičovského objektu. Vlastnosti game
				objectu jsou definovány komponentami. Ty lze na game objecty
				libovolně přidávat. Objekt sestavený z jednoho nebo více game
				objectů a s přidanými různými komponentami lze pak uložit jako
				prefab.
			</p>
			<p>
				<b>Game object</b> - V Unity je každý objekt obsažený v scéně
				game object. Chování jednotlivých game objectů určují tzv.
				komponenty. Nejnižší forma game objectu je tzv. empty object,
				neboli prázdný objekt. Ten obsahuje pouze základní komponentu
				transform, která udává jeho pozici, rotaci a velikost
			</p>

			<p>
				<b>Komponenty</b> - Určují jednotlivé vlastnosti game objectů.
				Každý game object obsahuje neodstranitelnou komponentu
				transform, která udává jeho pozici, rotaci a velikost. Veškeré
				vlastnosti přidané na game object jsou tvořeny komponentami.
				Například objekt kamery je ve výsledku pouze prázdný game object
				s přidanou komponentou kamera. Mezi komponenty patří i skripty
				připojované na game objecty.
			</p>

			<p>
				<b>Prefab</b> - Je jeden nebo více game objectů se specifickým
				nastavením spojených dohromady pro snadnější použití ve hˇre.
				Výborným příkladem je například automobil, který se skládá z 3D
				assetu auta, oddělených kol, wheel colliderů, colideru samotného
				auta, kamery, skriptu pro ovládání, atd. Nebylo by praktické
				tento složitý asset vytvářet pokaždé, když potřebujeme jeho
				instanci ve scéně. Proto se vytvoří jen jednou a uloží se jako
				prefab, který lze jednoduše přidat do scény. Výhodou prefabu je,
				že se dají globálně upravovat. Pokud upravíme jednu instanci,
				můžeme aplikovat úpravy na všechny ostatní. Zároveň ale můžeme
				mít několik instancí téhož prefabu a každé nastavit rozdílné
				parametry.
			</p>

			<h3>Assety</h3>

			<p>
				Důležitou části práce s grafikou je správný import assetů. Unity
				disponuje velmi jednoduchým způsobem importu, kdy stačí
				přetáhnout assety do projektu a ty se automaticky naimportují.
				To ovšem neznamená, že tím je proces importu hotov. U
				jednotlivých assetů je zapotřebí nastavit správné hodnoty.
				Například modely vyexportované z Blenderu jsou po importu do
				Unity s nesprávnou velikostí, proto je zapotřebí změnit při
				importu Scale z 0.01 na 1.
			</p>
			<h3>Fyzika</h3>

			<p>
				Physic Material umožňuje nastavit míru statického a dynamického
				tření a odskakování pro kolidující objekty. Statické tření je
				použito, pokud objekt leží v klidu. Brání mu v možnosti
				pohybovat se. Objekt se začne pohybovat až v okamžiku, kdy je na
				něj vyvíjena dostatečně velká síla, která překoná odpor
				statického tření. V ten okamžik se začne uplatňovat dynamické
				tření. Dynamické tření tedy zpomaluje pohybující se objekt,
				pokud se tře o nějaký jiný objekt. Míra odskakování (bounciness)
				určuje, jak objekt odskakuje od povrchu. Rozsah je 0 - 1, kde 0
				znamená žádné odskakování, 1 je odskakování bez ztráty energie.
			</p>
			<p>
				Kromě základních simulací fyziky jako je gravitace, setrvačnost,
				tření aj., umí Unity simulovat také látky a měkká tělesa. U
				látek lze definovat jejich tuhost, pružnost, sílu, jestli lze
				látku roztrhnout a jestli má látka kolidovat sama se sebou.
				Můžeme tak simulovat prakticky jakýkoliv druh látky, od hedvábí
				po těžkou průmyslovou tkaninu. Látka může být také zavěšena a
				představovat tak např. záclonu nebo závěs. Aby se látka chovala
				realisticky, musí mít její mesh poměrně velký počet polygonů.
				Měkká tělesa (Soft Bodies) jsou pak jen rozšířením simulace
				látek. Jde v podstatě o látku, která má navíc nastaven tlak,
				kterým je těleso natlakováno. Mesh měkkého tělesa musí být
				uzavřený.
			</p>

			<h3>Skriptování</h3>
			<p>
				Unity podporuje skriptování ve třech programovacích jazycích -
				JavaScript1 , C#2 a Boo. Všechny tři jsou podobně výkonné a
				skripty ze všech tří můžou vzájemně spolupracovat. Pro tvorbu
				skriptu má Unity vlastní textový editor s názvem UniSciTE. Ten
				je ale možné ̊ nahradit libovolným vlastním editorem, např. pro
				C# skripty je velmi vhodné používat raději Visual Studio.
				UniSciTE totiž nemá nic jako je IntelliSense u Visual Studia, a
				práce s ním tedy není tak příjemná. Volitelnou součástí
				instalace Unity 3D je také upravená verze MonoDevelop, která pro
				skriptování také velmi dobře použitelná.
			</p>
		</main>

		<script src="../smooth-scroll.min.js"></script>
		<script>
			var scroll = new SmoothScroll('a[href*="#"]');
		</script>
	</body>
</html>
