<!DOCTYPE html>
<html lang="cs">
	<head>
		<meta charset="UTF-8" />
		<meta http-equiv="X-UA-Compatible" content="IE=edge" />
		<meta name="viewport" content="width=device-width, initial-scale=1.0" />
		<title>1. Elektronická komunikace</title>

		<link rel="stylesheet" href="../main.css" />
		<script src="../main.js" defer></script>
	</head>
	<body>
		<div id="theme-switcher"></div>
		<a id="scroll-up" href="#" class="hidden">
			<svg
				xmlns="http://www.w3.org/2000/svg"
				width="24"
				height="24"
				viewBox="0 0 24 24"
				fill="none"
				stroke="currentColor"
				stroke-width="2"
				stroke-linecap="round"
				stroke-linejoin="round"
				class="feather feather-arrow-up"
			>
				<line x1="12" y1="19" x2="12" y2="5"></line>
				<polyline points="5 12 12 5 19 12"></polyline>
			</svg>
		</a>

		<nav>
			<a href="../">Rozcestník</a>
		</nav>

		<main>
			<h1>1. Elektronická komunikace</h1>
			<h2>Internet - historie internetu</h2>
			<p>
				Internet je celosvětový systém propojených počítačových sítí, ve
				kterých mezi sebou počítače komunikují pomocí rodiny protokolů
				TCP/IP. Společným cílem všech lidí využívajících internet je
				bezproblémová komunikace (výměna dat).
			</p>
			<p>
				První pokusy s komunikací mezi počítači začaly na konci 50. let
				20. století (radarová síť SAGE), kdy je využívala armáda. Přímým
				impulsem byla studená válka (od roku 1947), kde protivníkům
				hrozilo masivní ničení komunikační infrastruktury jadernými
				zbraněmi. Odpovědí na toto riziko bylo v USA zadání agentury
				DARPA na vývoj komunikační sítě pro počítače, která by neměla
				žádné řídící uzly podobné telefonním ústřednám a místo toho by
				bylo řízení sítě rozprostřeno (decentralizováno), takže by mohla
				dále fungovat i při výpadku některých jejích částí. V 50. letech
				a začátkem let 60., předtím než se rozšířilo síťování, které
				vedlo k internetu, většina komunikačních sítí byla limitována v
				tom, že komunikace byla povolena jen mezi stanicí a sítí.
				Některé sítě měly mezi sebou brány nebo mosty, ale tyto mosty
				byly často limitovány nebo stavěny na konkrétní situaci.
			</p>

			<h3>Hlavní události</h3>
			<ul>
				<li>
					1962 - vzniká projekt počítačového výzkumu agentury ARPA
					(agentura amerického ministerstva obrany)
				</li>
				<li>1969 - vytvořena experimentální síť ARPANET</li>
				<li>1972 - Ray Tomlinson vyvíjí první e-mailový program</li>
				<li>
					1973 – zveřejněna idea vedoucí později k TCP/IP jako náhrady
					za stávající protokol NCP
				</li>
				<li>
					1983 – z ARPANETu oddělená síť MILNET (Military Network),
					TCP/IP přeneseno do komerční sféry (Sun), zavedeno DNS
					(Domain Name System)
				</li>
				<li>1987 – vzniká pojem „Internet“</li>
				<li>1990 – končí ARPANET</li>
				<li>1991 – nasazení WWW v evropské laboratoři CERN</li>
				<li>
					1993 – Marc Andreessen vyvíjí Mosaic, první WWW prohlížeč, a
					dává ho zdarma k dispozici
				</li>
				<li>
					1994 – vyvinut prohlížeč Netscape Navigator, internet se
					komercionalizuje
				</li>
				<li>
					2011 - přes 2 miliardy uživatelů, došlo k vyčerpání adres
					protokolu IPv4 → IPv6
				</li>
			</ul>

			<h2>Internetová doména</h2>

			<p>
				Je to označení jednoznačného jména (identifikátoru) počítače
				nebo počítačové sítě, které jsou připojené do Internetu.
			</p>
			<p>
				Doménové jméno je tvořeno posloupností několika částí oddělených
				tečkami. Části jsou seřazeny podle obecnosti: první část (např.
				cs) je nejkonkrétnější, může popisovat jeden konkrétní počítač,
				druhá část (např. org) je nejobecnější, popisuje celou velkou
				skupinu počítačů a sítí. Poslední částí je doména nejvyššího
				řádu, která popisuje rozdělení na země a obecné skupiny
				organizací. Části jsou také někdy číslovány (opět odzadu), takže
				např. com je doména 1. úrovně, google.com je doména 2. úrovně.V
				doménových jménech lze používat pouze malou část znaků kódu
				ASCII: znaky anglické abecedy, číslice a pomlčku (každá část
				jména však nesmí končit ani začínat pomlčkou). Jména nejsou
				citlivá na velikost písmen (www.google.com je stejné jako
				WWW.Google.CoM). V rámci rozšiřování Internetu do zemí, které
				používají různá písma, se relativně nedávno začal zprovozňovat
				systém IDN umožňující používání libovolných znaků Unicode v
				doménových jménech.
			</p>
			<p>
				Systém DNS : komunikace mezi počítači probíhá s využitím
				protokolu IP, ve kterém se počítače označují číselnými adresami
				(IP adresy). Proto je před zahájením komunikace nutno zjistit,
				jaká IP adresa odpovídá zadanému doménovému jménu. K tomu slouží
				síť specializovaných počítačů, které na žádost obsahující
				doménové jméno zašlou odpověď obsahující příslušnou číselnou
				adresu (a poskytují i opačnou službu).
			</p>

			<h2>IP adresa</h2>
			<p>
				IP adresa slouží k rozlišení síťových rozhraní připojených k
				počítačové síti. Síťovým rozhraním může být síťová karta
				(Ethernet, Wi-Fi), ale může se jednat i o virtuální zařízení.
			</p>
			<p>
				Zkratka IP znamená Internet Protocol, což je protokol, pomocí
				kterého spolu komunikují všechna zařízení v Internetu. Dnes
				nejčastěji používaná je jeho čtvrtá verze (IPv4 = 192.168.0.2),
				postupně se však přechází na novější verzi 6 (IPv6 =
				2001:db8:0:1234:0:567:8:1).
			</p>
			<p>
				IP protokol byl původně vyvinut pro potřeby komunikace v
				Internetu. IP adresa musí být v dané síti jednoznačná (jedno
				rozhraní může mít více IP adres, ale stejná IP adresa nemůže být
				na více rozhraních), avšak lze používat NAT a privátní IP
				adresy.
			</p>
			<p>
				Jelikož by pro běžné uživatele počítačových sítí bylo velice
				obtížné pamatovat si číselné adresy, existuje služba DNS (Domain
				Name System), která umožňuje používat snadněji zapamatovatelná
				doménová jména počítačů, která jsou automaticky převedena na IP
				adresy (www.google.com).
			</p>

			<h2>Vyhledávače a vyhledávání informací na Internetu</h2>
			<p>
				Vyhledávač je počítačový systém či program, který umožňuje
				uživateli zadat nějaký libovolný nebo specifikovaný vyhledávaný
				výraz a získat z velkého objemu dat informace, které jsou v
				souladu s tímto dotazem. Jako vyhledávač se označují i webové
				stránky, jejichž hlavní funkcí je poskytování takového systému
				či programu. Jako internetový vyhledávač se označuje buď
				vyhledávač, na který se přistupuje přes internet, nebo
				vyhledávač, jehož zdrojem vyhledávání je internet. Jako online
				vyhledávač se označuje vyhledávač, při jehož výkonu činnosti
				dochází k výměně dat v rámci nějaké počítačové sítě, nejčastěji
				to je internetový vyhledávač. Fulltextový vyhledávač je
				vyhledávač, který vykonává fulltextové vyhledávání.
			</p>

			<h2>Elektronická pošta</h2>
			<p>
				Elektronická pošta, zkráceně e-mail, je způsob odesílání,
				doručování a přijímání zpráv přes elektronické komunikační
				systémy. E-mailové služby se poprvé rozšířily mezi veřejnost až
				díky vzniku jedné z prvních volných e-mailových služeb Hotmail v
				roce 1996. Tu po jejím celosvětovém úspěchu zakoupila firma
				Microsoft a později vznikly i další nyní známé služby.
			</p>
			<p>
				Termín e-mail se používá jak pro internetový systém elektronické
				pošty založený na protokolu SMTP (Simple Mail Transfer
				Protocol), tak i pro intranetové systémy, které dovolují posílat
				si vzájemně zprávy uživatelům uvnitř jedné společnosti nebo
				organizace (tyto systémy často používají nestandardní protokoly,
				mívají ovšem bránu, která jim dovoluje posílat a přijímat
				e-maily z internetu).
			</p>

			<h2>Struktura emailové zprávy</h2>
			<p>
				<u>Hlavička</u> – předmět zprávy, odesílatel, příjemce a jiné
				informace o e-mailu. Hlavičky obvykle obsahují alespoň 4 pole:
			</p>
			<ul>
				<li>
					Od (From): e-mailová adresa (popř. i jméno) odesílatele
					zprávy (zpravidla vyplňuje program automaticky)
				</li>
				<li>
					Komu (To): e-mailová adresa (popř. i jméno) příjemce zprávy,
					adresátů může být více současně (vyplňuje odesílatel)
				</li>
				<li>
					Předmět (Subject): stručný popis obsahu zprávy (vyplňuje
					odesílatel, nepovinně)
				</li>
				<li>
					Datum (Date): místní datum a čas odeslání zprávy (vyplňuje
					program automaticky)
				</li>
			</ul>

			<p>
				<u>Tělo</u> – Samotná zpráva, obyčejně obsahuje na konci blok s
				podpisem. Tělo e-mailu začíná zpravidla pozdravem.
			</p>
			<p>
				Mezi počítači na internetu se vyměňují zprávy pomocí Simple Mail
				Transfer Protocol a softwaru typu MTA jako např. Sendmail.
			</p>
			<p>
				Uživatelé mívají na svém počítači nainstalován program, který se
				nazývá e-mailový klient. Ten stahuje zprávy z poštovního serveru
				použitím protokolů POP nebo IMAP, avšak v prostředí velkých
				společností se stále vyskytuje použití některého komerčního
				protokolu jako např. Lotus Notes nebo Microsoft Exchange Server.
			</p>

			<p>
				Je možné ukládat e-maily buď na straně serveru, nebo na straně
				klienta. Standardní formáty pro mailové schránky jsou např.
				Maildir a mbox. Několik e-mailových klientů používá vlastní
				formát a na konverzi mezi těmito formáty je potřebný speciální
				program.
			</p>

			<p>
				Někteří uživatelé nepoužívají e-mailového klienta, ale
				přistupují ke zprávám umístěným na poštovním serveru přes webové
				rozhraní. Tento postup se často používá zejména u freemailových
				(bezplatných) služeb.
			</p>

			<h2>Spam</h2>
			<p>
				Spam je nevyžádaná reklamní pošta. Nízké náklady na odeslání
				zprávy umožňují spammerům odeslat stovky miliónů elektronických
				zpráv denně pomocí laciného internetového připojení. Stovky
				aktivních spammerů způsobují přetížení počítačů v internetu,
				které takto dostávají desítky či stovky nevyžádaných e-mailů
				denně.
			</p>
			<h2>Phishing</h2>
			<p>
				Phishing je podvodná technika používaná na Internetu k získávání
				citlivých údajů (hesla, čísla kreditních karet apod.) v
				elektronické komunikaci. K nalákání důvěřivé veřejnosti
				komunikace předstírá, že pochází z populárních sociálních sítí,
				aukčních webů, on-line platebních portálů, úřadů státní správy
				nebo od IT administrátorů.
			</p>
			<p>
				Principem phishingu je typicky rozesílání e-mailových zpráv nebo
				instant messaging, které často vyzývají adresáta k zadání
				osobních údajů na falešnou stránku, jejíž podoba je takřka
				identická s tou oficiální. Stránka může například napodobovat
				přihlašovací okno internetového bankovnictví. Uživatel do něj
				zadá své přihlašovací jméno a heslo. Tím tyto údaje prozradí
				útočníkům, kteří jsou poté schopni mu z účtu vykrást peníze.
			</p>

			<p>
				Phishing je příkladem techniky sociálního inženýrství používané
				k oklamání uživatelů za využití slabých míst současných
				bezpečnostních technologií (jejich implementací). Ochrana proti
				rostoucímu množství nahlášených případů phishingu zahrnuje
				legislativu, trénování uživatelů, veřejnou osvětu a technická
				opatření.
			</p>

			<h2>Netikete</h2>
			<p>
				Netiketa je souhrn všeobecných pravidel slušného chování
				uživatelů na Internetu. Slovo Netiquette je spojením dvou
				anglických slov net a slova etiquette (česky etiketa), česká
				varianta je pak Netiketa.
			</p>
			<p>
				Definici netikety vytvořil S. Hambridge ze společnosti Intel,
				která byla přijata jako standard RFC 1855 Netiquette
				Guidelines.Dokument vznikl pro potřebu moderování diskuzních
				skupin na Usenet, BBS a mailových konferencí.
			</p>
			<p>
				Je třeba si uvědomit, že v internetovém světě bychom se měli
				chovat podobně jako ve světě reálném, tedy jako civilizovaní
				lidé. Za tím účelem existuje netiketa, pravidla slušného chování
				na Internetu.
			</p>

			<h2>Komunikace přes Internet</h2>
			<p>
				Rozděluje se na dva typy: asynchronní komunikace a synchronní
				komunikace.
			</p>
			<ul>
				<li>
					Asynchronní komunikace: Nevyžaduje okamžitou reakci
					adresáta. Nejčastěji se v ní využívají nejrůznější diskusní
					fóra nebo e-mail.
				</li>
				<li>
					Synchronní komunikace: Probíhá přímou interakcí s vaším
					protějškem. Hovor probíhá přímo, v reálném čase, za použití
					chatovacích nástrojů, například: Skype, Messenger, atd..
				</li>
			</ul>

			<h2>VOIP</h2>
			<p>
				Voice over Internet Protocol (zkratkou VoIP) je technologie,
				umožňující přenos digitalizovaného hlasu v těle paketů rodiny
				protokolů UDP/TCP/IP prostřednictvím počítačové sítě nebo jiného
				média, prostupného pro protokol IP.
			</p>
			<p>
				Využívá se pro telefonování prostřednictvím Internetu, intranetu
				nebo jakéhokoliv jiného datového spojení.
			</p>

			<h2>Chat</h2>
			<p>
				Chat je krátká komunikace nebo rozhovor dvou nebo více lidí
				prostřednictvím komunikační sítě. Uskutečňuje se vždy v reálném
				čase. V užším smyslu se při chatu komunikuje formou psaného
				textu.
			</p>
			<p>
				V technologickém smyslu se původně jednalo o čistě textovou
				formu komunikace, při které mohly být vyměňovány pouze znaky.
				Pro chat byl zaveden komunikační protokol IRC. Později se k
				tomuto způsobu přidala možnost přenášet zvuk, případně i obraz.
				Mluví se pak o audiochatu, případně videochatu.
			</p>

			<h2>Sociální sítě</h2>
			<p>
				Sociální síť, společenská síť nebo komunitní síť je služba na
				Internetu, která registrovaným členům umožňuje si vytvářet
				osobní (či firemní) veřejný či částečně veřejný profil,
				komunikovat spolu, sdílet informace, fotografie, videa,
				provozovat chat a další aktivity. Někdy se za sociální síť
				považují i internetová diskusní fóra, kde si uživatelé vyměňují
				názory a poznatky na vybraná témata (těhotenství, automobily,
				finanční poradenství, apod.). Komunikace mezi uživateli
				sociálních sítí může probíhat buď soukromě mezi dvěma uživateli
				nebo (nejčastěji) hromadně mezi uživatelem a skupinou s ním
				propojených dalších uživatelů.
			</p>
			<p>
				V současnosti nejznámější a největší sociální sítí na světě je
				Facebook s více jak miliardou registrovaných uživatelů.
			</p>

			<p>Rozdělení : osobní nebo firemní profil</p>

			<h2>Výhody a nevýhody a rizika</h2>
			<h3>Kyberšikana</h3>
			<p>
				kolektivní označení forem šikany prostřednictvím elektronických
				médií, jako je internet a mobilní telefony, které slouží k
				agresivnímu a záměrnému poškození uživatele těchto médií. Stejně
				jako tradiční šikana zahrnuje i kyberšikana opakované chování a
				nepoměr sil mezi agresorem a obětí. Mezi další kritéria, která
				identifikují kyberšikanu, patří fakt, že oběť vnímá to, co se
				děje, jako nepříjemné a ubližující. Kyberšikana však může být
				způsobena také neúmyslně - nevhodný žert se např. vymkne
				kontrole a může se rozvinout do podoby intenzivní kyberšikany.
			</p>

			<p>
				Druhy: Kyberstalking (pronásledování v kyberprostoru nejčastěji
				pomocí SMS, chatu, emailu, telefonu, sociálních sítí, Skypu
				apod.), Sexting, Flaming
			</p>

			<h3>Autorská práva</h3>
			<ul>
				<li>Nemůžete vzít cizí dílo a považovat ho za své.</li>
				<li>
					Stahování není trestné do té doby dokud ho dále nešíříte
					(pouze pro vlastní účely).
				</li>
				<li>
					Licenční smlouvy: Vyjadřuje vůli autora ohledně
					předpokládaných způsobů použití díla.
				</li>
			</ul>

			<h3>Sociální inženýrství</h3>
			<p>
				Sociální inženýrství je způsob manipulace lidí za účelem
				provedení určité akce nebo získání určité informace. Termín je
				běžně používán ve významu podvodu nebo podvodného jednání za
				účelem získání utajených informací organizace nebo přístup do
				informačního systému firmy. Ve většině případů útočník
				nepřichází do osobního kontaktu s obětí.
			</p>
			<p>
				Druhy technik: phishing, pretexting (vymyšlený scénář - vyhrál
				jste miliony), baiting (trojský kůň)
			</p>

			<h2>Nakupování a služby Internetu</h2>
			<p>
				Internetový obchod slouží k nabídce a vyhledání zboží (služeb) s
				možností si je objednat, dále k příjmu takových objednávek od
				zákazníků, zprostředkování a evidence plateb a poskytování
				dalších informací o výrobcích či řešení reklamací.
			</p>

			<p>
				Internetové obchodování je proces, kterým prochází zákazník
				nakupující zboží nebo služby na internetu.
			</p>

			<p>
				Obchod je v drtivé většině případů realizován jako sada skriptů,
				který spolupracuje s databází, v níž má detaily o zboží
				(službách) uloženy – v podstatě se snaží ulehčit co nejvíce
				práci administrátorovi elektronického obchodu v evidenci
				nabízeného zboží, úpravě cen a skladových zásob a ostatní
				agendou s tím spojenou.
			</p>
			<p>
				Uživatelům je umožněno procházet katalog zboží (ve většině
				případů organizovaný v kategoriích), nebo zboží vyhledávat podle
				parametrů či jen podle shody v názvu nebo popisu. Jednotlivé
				produkty mají většinou detailní stránku s podrobnějším popisem a
				výčtem specifik a variant. Ta obsahuje název produktu, jeho
				popis a parametry, barevnou a velikostní variantu, cenu,
				fotografii případně video. Detail produktu dále může obsahovat:
				datum doručení, počet kusů skladem, délku záruku, název výrobce,
				hodnocení uživatelů či doporučené podobné zboží nebo
				příslušenství, případně výši slevy.
			</p>

			<p>
				Výhody: ušetří peníze, šetří čas, nekupujete v pohodlí domova,
				větší nabídka, recenze
			</p>
		</main>

		<script src="../smooth-scroll.min.js"></script>
		<script>
			var scroll = new SmoothScroll('a[href*="#"]');
		</script>
	</body>
</html>
